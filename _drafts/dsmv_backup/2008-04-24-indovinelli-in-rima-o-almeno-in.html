---
layout: post
title: Indovinelli in rima... o almeno in assonanza! (di Elisa Benedetti)
date: '2008-04-24T22:38:00.001+02:00'
author: michele urbino
tags:
- Vita sociale
- Enigmistica
- Inutili
modified_time: '2008-04-24T22:40:45.050+02:00'
blogger_id: tag:blogger.com,1999:blog-23341453.post-4794181464981248765
blogger_orig_url: http://dsmv.blogspot.com/2008/04/indovinelli-in-rima-o-almeno-in.html
---

Si discuteva un giorno, io e il davide, a proposito di un indovinello scritto in bella calligrafia su uno dei "miiiiillemilioni" (leggi alla Merlino) di post-it appesi nella cucina di casa Scaini&amp;Co.<br /><br />L'oggetto in questione recita più o meno le seguenti parole:<br /><br />"Mentre andavo nelle Ardenne,<br />vidi un uomo e sette donne,<br />ogni donna sette sacche,<br />ogni sacca sette gatte,<br />ogni gatta sette gattini:<br />in quanti andavano nelle Ardenne<br />uomini, donne, sacche, gatte, gattini?"<br /><br />Così, dopo una risposta palesemente sbagliata, capii dove stava il tranello; tuttavia non svelerò la risposta per quelli di voi che volessero cimentarsi nell'impresa edipica.<br />Ad ogni modo sollevai un'obiezione, e dissi all'illustrissimo enigmista di fronte a me: "La domanda però è mal posta: ok che il narratore vede l'uomo e sette donne, ecc.ecc., ma non si capisce bene dove vada tutta questa gente... Cioè: vanno anche loro nelle Ardenne oppure da qualche altra parte?".<br />Ma nel mentre che dicevo queste parole sorgeva in me una nuova e prepotente domanda, e così aggiunsi:"... e poi, scusa un attimo: ma perchè proprio le Ardenne? Non c'era un posto migliore?"<br />Al che, l'altissimo rispose: "Perchè Ardenne fa rima con donne!!!"<br /><br />...<br />Ardenne.<br />Donne.<br />Stupida me!Nella mia inefficiente memoria Ardenne e donne non facevano per niente rima! Ad ogni modo, riconoscendo la superiorità del mio interlocutore, cedetti, riservandomi di verificare da fonte sicura come stessere davvero le cose.<br />(cfr. )<br />Nel frattempo, però, fui sfidata a creare una versione alternativa che seguisse la mia obsoleta concezione di 'rima'...<br /><br />Perciò, eccoci qua.<br /><br />Devo ammettere che l'inizio è stato un po' drammatico, perchè volevo trovare qualcosa che avesse un vago senso, ma le uniche misere rime che mi venivano erano del tipo:<br /><br />"Mentre andavo nelle Ardenne,<br />vidi un uomo con le antenne..."<br /><br />oppure un più impegnativo:<br /><br />"Mentre andavo nelle Ardenne,<br />vidi un uomo e sei cotenne..."<br /><br />Evidentemente la faccenda, o meglio... 'la questione' (questa è per d) si faceva complicata...perciò mi rassegnai a rinunciare alle tanto amate Ardenne.<br />Provai quindi con le Alpi, ma ciò che ne risultò fu piuttosto macabro:<br /><br />"Mentre andavo sulle Alpi,<br />vidi un uomo con tre scalpi,<br />ogni scalpo avea ritocchi<br />e migliaia di pidocchi..."<br /><br />Invece pensando all'estate creai qualcosa di inaspettatamente mistico:<br /><br />"Mentre andavo verso il mare<br />vidi un uomo con tre bare,<br />ogni bara quattro morti<br />che in tre giorni son risorti..."<br /><br />Ma alla fine, dopo farraginosi (grazie blanco!) e comunque infruttuosi tentativi di andare in giro per il mondo, arrivai alla stesura definitiva, anche se non troppo vicina all'originale:<br /><br />"Mentre andavo nelle Hawaii<br />vidi un uomo con dei guai<br />ogni guaio dieci specchi<br />che comunque son parecchi!<br />se ne stava tutto mesto<br />masticando pasta al pesto;<br />ai suoi piedi c'era un cane<br />che mangiava pantegane<br />una donna il lontananza<br />si gustava una paranza<br />ora ecco la domanda<br />(non è mica propaganda!):<br />se non l'hai ancora intuito,<br />dimmi dove son finito!"<br /><br />Aspetto le soluzioni!!