---
layout: post
title: Ancora su Saviano
date: '2008-10-22T12:22:00.004+02:00'
author: michele urbino
tags:
- società
- Ottimismo
modified_time: '2008-10-22T12:46:34.521+02:00'
blogger_id: tag:blogger.com,1999:blog-23341453.post-4222075411769065097
blogger_orig_url: http://dsmv.blogspot.com/2008/10/ancora-su-saviano.html
---

<div style="text-align: justify;">Monotono?<br />Sì, forse.<br />Ma in questo caso me ne vanto.<br />E' il momento di battere il ferro finché è caldo, di approfittare della giusta visibilità che il fenomeno mafioso sta avendo per parlarne e rompere l'omertà che prima di Gomorra sembrava regnare non solo nei territori dei boss, ma anche nel mondo dell'informazione.<br /><br />L'appello di solidarietà a Roberto Saviano sta andando alla grande. In meno di due giorni 150mila firme. Ma ancora non basta.<br /><a target="_blank" href="http://www.repubblica.it/speciale/2008/appelli/saviano/index.html">FIRMA L'APPELLO</a><br /><br />Oggi Saviano su Repubblica (on-line e cartacea) ringrazia tutti i firmatari e tutti coloro che, in qualsiasi modo, abbiano partecipato alla sua battaglia per ridare dignità a quasto Paese.<br />Mi fa piacere riportare integralmente questi ringraziamenti.<br /><br /><br /><b style="font-style: italic;">GRAZIE</b><span style="font-style: italic;"> per tutto quanto state facendo. È difficile dimostrare quanto sia importante per me quello che è successo in questi giorni. Quanto mi abbia colpito e rincuorato, commosso e sbalordito sino a lasciarmi quasi senza parole. Non avrei mai immaginato che potesse accadere niente di simile, mai mi sarei sognato una tale reazione a catena di affetto e solidarietà. </span><span style="font-style: italic;"><br />Grazie al Presidente della Repubblica, che, come già in passato, mi ha espresso una vicinanza in cui non ho sentito solo l'appoggio della più alta carica di questo paese, ma la sincera partecipazione di un uomo che viene dalla mia terra. </span><span style="font-style: italic;"><br /><br />Grazie al presidente del Consiglio e a quei ministri che hanno voluto dimostrarmi la loro solidarietà sottolineando che la mia lotta non dev'essere vista disgiunta dall'operato delle forze che rappresentano lo Stato e anche dall'impegno di tutti coloro che hanno il coraggio di non piegarsi al predominio della criminalità organizzata. Grazie allo sforzo intensificato nel territorio del clan dei Casalesi, con la speranza che si vada avanti sino a quando i due latitanti Michele Zagaria e Antonio Iovine - i boss-manager che investono a Roma come a Parma e Milano - possano essere finalmente arrestati. </span><span style="font-style: italic;"><br /><br />Grazie all'opposizione e ai ministri ombra che hanno appoggiato il mio impegno e quanto il governo ha fatto per la mia sicurezza. Scorgendo nella mia lotta una lotta al di là di ogni parte. </span><span style="font-style: italic;"><br /><br />Le letture delle mie parole che sono state fatte in questi giorni nelle piazze mi hanno fatto un piacere immenso. Come avrei voluto essere lì, in ogni piazza, ad ascoltare. A vedere ogni viso. A ringraziare ogni persona, a dirgli quanto era importante per me il suo gesto. </span><span style="font-style: italic;">Perché ora quelle parole non sono più le mie parole. Hanno smesso di avere un autore, sono divenute la voce di tutti. Un grande, infinito coro che risuona da ogni parte d'Italia. Un libro che ha smesso di essere fatto di carta e di simboli stampati nero su bianco ed è divenuto voce e carne. Grazie a chi ha sentito che il mio dolore era il suo dolore e ha provato a immaginare i morsi della solitudine.</span><br /><br /><span style="font-style: italic;">Grazie a tutti coloro che hanno ricordato le persone che vivono nella mia stessa condizione rendendole così un po' meno sole, un po' meno invisibili e dimenticate. </span><br /><span style="font-style: italic;"> Grazie a tutti coloro che mi hanno difeso dalle accuse di aver offeso e diffamato la mia terra e a tutti coloro che mi hanno offerto una casa non facendomi sentire come uno che si è messo nei guai da solo e ora è giusto che si arrangi. </span><span style="font-style: italic;"><br /><br />Grazie a chi mi ha difeso dall'accusa di essere un fenomeno mediatico, mostrando che i media possono essere utilizzati come strumento per mutare la consapevolezza delle persone e non solo per intrattenere telespettatori. </span><span style="font-style: italic;"><br /><br />Grazie alle trasmissioni televisive che hanno dato spazio alla mia vicenda, che hanno fatto luce su quel che accade, grazie ai telegiornali che hanno seguito momento per momento mutando spesso la scaletta solita dando attenzione a storie prima ignorate. </span><span style="font-style: italic;"><br /><br />Grazie alle radio che hanno aperto i loro microfoni a dibattiti e commenti, grazie specialmente a Fahrenheit (Radio 3) che ha organizzato una maratona di letture di Gomorra in cui si sono alternati personaggi della cultura, dell'informazione, dello spettacolo e della società civile. Voci che si suturano ad altre voci. </span><span style="font-style: italic;"><br /><br />Grazie a chi, in questi giorni, dai quotidiani, alle agenzie stampa, alle testate online, ai blog, ha diffuso notizie e dato spazio a riflessioni e approfondimenti. </span><span style="font-style: italic;"><br />Da questo Sud spesso dimenticato si può vedere meglio che altrove quanto i media possano avere talora un ruolo davvero determinante. Grazie per aver permesso, nonostante il solito cinismo degli scettici, che si formasse una nuova sensibilità verso tematiche per troppo tempo relegate ai margini. Perché raccontare significa resistere e resistere significa preparare le condizioni per un cambiamento. </span><span style="font-style: italic;"><br /><br />Grazie ai social network Facebook e Myspace, da cui ho ricevuto migliaia di messaggi e gesti di vicinanza, che hanno creato una comunity dove la virtualità era il preludio più immediato per le iniziative poi organizzate in piazza da persone in carne e ossa. </span><span style="font-style: italic;"><br /><br />Grazie ai professori delle scuole che hanno parlato con i ragazzi, grazie a tutti coloro che hanno fatto leggere e commentare brani del mio libro in classe. Grazie alle scuole che hanno sentito queste storie le loro storie. </span><span style="font-style: italic;"><br />Grazie a tutte le città che mi hanno offerto la cittadinanza onoraria, a queste chiedo di avere altrettanta attenzione a chi concedono gli appalti e a non considerare estranei i loro imprenditori e i loro affari dagli intrecci della criminalità organizzata. </span><span style="font-style: italic;"><br /><br />E grazie al mio quotidiano e ai premi Nobel e ai colleghi scrittori di tante nazionalità che hanno scritto e firmato un appello in mio appoggio, scorgendo nella vicenda che mi ha riguardato qualcosa che travalica le problematiche di questo paese e facendomi sentire a pieno titolo un cittadino del mondo. </span><span style="font-style: italic;"><br /><br />Eppure Cesare Pavese scrive che "un paese ci vuole, non fosse che per il gusto di andarsene via. Un paese vuol dire non essere soli, sapere che nella gente, nelle piante, nella terra c'è qualcosa di tuo, che anche quando non ci sei resta ad aspettarti". </span><br /><br /><!-- do nothing --><span style="font-style: italic;"> Io spesso in questi anni ho pensato che la cosa più dura era che nessuno fosse lì ad aspettarmi. Ora so, grazie alle firme di migliaia di cittadini, che non è più così, che qualcosa di mio è diventato qualcosa di nostro. E che paese non è più - dopo questa esperienza - un'entità geografica, ma che il mio paese è quell'insieme di donne e uomini che hanno deciso di resistere, di mutare e di partecipare, ciascuno facendo bene le cose che sa fare. Grazie.</span><br /><br /><br />No, Roberto.<br />Grazie a te.<br /><br />m.<br /></div>