---
layout: post
title: La visione di Voyager da vicino - der Tibburtino (M. Morri)
date: '2009-02-05T14:52:00.007+01:00'
author: davide scaini
tags:
- sapevatelo
- Vita Vera
- Colossali teste di cazzo
- Scienza
- Fisica
- Ottimismo
- flame
modified_time: '2009-12-01T17:43:45.076+01:00'
blogger_id: tag:blogger.com,1999:blog-23341453.post-1703656682775359944
blogger_orig_url: http://dsmv.blogspot.com/2009/02/la-visione-di-voyager-da-vicino-der.html
---

<div style="text-align: justify;">Quello che sto per raccontare, è veramente successo. Paradossalmente, non devo inventare nulla, per raccontare qualcosa di interessante, misterioso. E inquietante.<br /></div><div style="text-align: justify;">Era una fredda giornata di ottobre, più di un anno fa; ero ancora uno studentello del terzo anno, tesi lontana, tanti esami davanti, umore plumbeo, come il cielo di quel giorno. Università La Sapienza, Roma, Dipartimento di Fisica, Laboratorio di Sistemi e Segnali; ovvero : come imparare ad usare strumenti che i pastori armeni usavano dieci anni fa.<br /></div><div style="text-align: justify;">Esco, mi serve una pausa caffè. Mi servono dieci pause caffè. Forse anche qualcuna in più. Noto una strana attività nell atrio, davanti alla vetrina che custodisce tutti gli strumenti, le lettere e gli appunti dei Ragazzi di Via Panisperna. Beati loro, penso, avranno pure avuto un esame di falegnameria nel loro curriculum, ma almeno non dovevano stare 6 ore alle prese con una Z80. Non funzionante. Mai.<br /></div><div style="text-align: justify;">La strana attività cresce di intensità con il passare del tempo, e contemporaneamente si prolunga la mia pausa caffè; anzi, chiamo amici. La cosa si potrebbe fare interessante, sicuramente più del laboratorio. Non so in realtà a cosa sto andando incontro.<br /></div><div style="text-align: justify;">Vedo lunghi cavi neri di alimentazione che vengono montati; in puro stile ikea, un carrello con delle ruote scorrevoli compare in dieci minuti da dentro una scatola, vengono montati dei fari, dritti sugli strumenti. Quella giornata così schifosa, tempo grigio, laboratorio grigio, assume una tonalità più vivace. Che sia un documentario su Fermi? Sul dipartimento ? Un servizio sulla ricerca? Finalmente si ricordano di noi, che esistiamo, che ci occupiamo del futuro del nostro Paese, dell'intero genere umano? Finalmente ci danno quel minimo di importanza che serve a darci la forza di continuare a studiare cose vecchie, e fondamentalmente inutili?<br /></div><div style="text-align: justify;">Confesso di averci creduto, con tutto me stesso, per cinque lunghissimi minuti.<br /></div><div style="text-align: justify;">Fino al suo arrivo.<br /></div><div style="text-align: justify;">Come tutte le cose inaspettate, fu una sorpresa.<br /></div><div style="text-align: justify;"></div><div style="text-align: justify;">Passo incerto, ondulatorio, sorriso un pò ebete stampato in faccia; da l'aria di uno che lì ci è capitato per caso. Si guarda intorno, sguardo vuoto, forse non sa dove si trova.<br /></div><div style="text-align: justify;">Sulle prime non lo riconosco; la ﬁgura è mastodontica, due metri di altezza minimo, e tutto potevo credere, tranne che in così tanto spazio, fosse custodita così poca dignità.<br /></div><div style="text-align: justify;">Sulle prime non lo riconosco, probabilmente non lo voglio riconoscere.<br /></div><div style="text-align: justify;">Sulle prime non lo riconosco, ma sulle seconde si. Giacobbo.<br /></div><div style="text-align: justify;"></div><div style="text-align: justify;">Voyager<br /></div><div style="text-align: justify;">Cazzate<br /></div><div style="text-align: justify;">Minchiate<br /></div><div style="text-align: justify;">A casa mia<br /></div><div style="text-align: justify;">Qui<br /></div><div style="text-align: justify;">Ora<br /></div><div style="text-align: justify;">Fermi<br /></div><div style="text-align: justify;"></div><div style="text-align: justify;">I pensieri si susseguono veloci, stento a metterli in ordine. I sogni crollano. Le speranze... travolte pure loro. Niente di tutto quello che avevo immaginato, è vero. Non è un documentario, nessuno si ricorda di noi : è l'ennesima sequela di notizie false, sceme, costruite per incantare uno share di creduloni e ignoranti, che pensavo veramente che i Maya sono venuti dallo spazio. O una cosa del genere.<br /></div><div style="text-align: justify;">Giacobbo si prepara a registrare. Si avvicina alla vetrina, spalle alla telecamera. Poi, d'improvviso, si gira, fulmineo. E comincia a registrare.<br /></div><div style="text-align: justify;">Dio, ti prego, non può essere così scemo, non è umanamente possibile.<br /></div><div style="text-align: justify;">Va avanti così per mezz ora. La mia pausa caffè è diventata deﬁnitiva. Voglio vedere come va a ﬁnire la storia, anzi, devo vedere come va a ﬁnire la storia.<br /></div><div style="text-align: justify;">E arriva, desiderata, l occasione di guardare in faccia il mostro.<br /></div><div style="text-align: justify;">Sono lì, immobile, basito, con il sedere poggiato al termosifone di fronte la macchina del caffè. Lui arriva, la troupè fa pausa, e con lo stesso passo ciondolante del suo arrivo, si dirige verso di noi.<br /></div><div style="text-align: justify;">“Funziona?”, domanda<br /></div><div style="text-align: justify;">“Certo”, rispodiamo io ed altri tre miseri, in tono cordiale, con qualche nota di gelido.<br /></div><div style="text-align: justify;">“C'ho na sete..”. L'accento romano è più pesante e marcato del mio. Incredibile.<br /></div><div style="text-align: justify;">“Ma, cosa state registrando?”. Non ci credo neanche io. L'ho chiesto, ho deciso di portare ﬁno al culmine la mia sofferenza.<br /></div><div style="text-align: justify;">“Ma na nova puntata de Vojagger, non so se lo seguite”. Si lo seguiamo, come seguiremo te. Ma per beccarti prima o poi da solo.<br /></div><div style="text-align: justify;">“Ah, su cosa?” Continuo a chiedere, continuo a farmi del male.<br /></div><div style="text-align: justify;">“ma sul cronovisore di fermi, na cosa conservata in Vaticano con cui fermi vedeva nel futuro”<br /></div><div style="text-align: justify;">PEM<br /></div><div style="text-align: justify;">BUM<br /></div><div style="text-align: justify;">PIM<br /></div><div style="text-align: justify;">GASP<br /></div><div style="text-align: justify;">Lo ha detto. Ha detto Fermi come se non sapesse chi fosse, per questo lo scrivo senza iniziale maiuscola.<br /></div><div style="text-align: justify;">Ha detto cronovisore. Ha detto vedere nel futuro. E mille volte peggio di quello che potevo immaginare. Le parole non escono, restano intrappolate in una faccia che deﬁnire stupita, è dire poco. Come se Ilona Staller fosse venuta a dirci, a me e a quei poveri sventurati che eravamo li, che lei, sotto sotto, non voleva fare la pornodiva. Ma la maestra elementare.<br /></div><div style="text-align: justify;"></div><div style="text-align: justify;">Giacobbo, miracolosamente, capisce. E proferisce parole, che rimaranno per sempre impresse nella mia memoria, che tramanderò ai miei nipoti, che vorrò come epitafﬁo.<br /></div><div style="text-align: justify;">“A regà, capisco che ve sembra magari strano, e che passate na situazione difﬁcile; io so laureato in Scienze Politiche. Qui, se volete campà, er lavoro ve lo dovete inventà...”<br /></div><div style="text-align: justify;">Il lavoro ce lo dobbiamo inventare.<br /></div><div style="text-align: justify;">Così come è venuto, scompare, ciondolando. Smontano i fari, smontano il carrello, spariscono le telecamere.<br /></div><div style="text-align: justify;">Rimaniamo io, tre amici, un caffè freddo, il brutto tempo. Ah vero, anche il laboratorio.<br /></div><div style="text-align: justify;"></div><div style="text-align: justify;">Andiamo va, che è meglio.<br /></div><div style="text-align: justify;">MM<br /><br /><br />ps: Siccome questo post viene visitato molte volte al giorno, mi sento in dovere di alcune precisazioni. Il post è stato scritto da Maurizio Morri (successivamente diventato membro del team di questo blog), e pubblicato (all'epoca) da Davide Scaini. Quindi se citate questo articolo, citate correttamente l'autore. Grazie.<br />Qui un gruppo di facebook per una sorta di "class action" <a href="http://www.facebook.com/group.php?gid=49239342377&amp;ref=nf">contro Voyager</a>.<br /></div>