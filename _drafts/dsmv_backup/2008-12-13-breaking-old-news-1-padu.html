---
layout: post
title: Breaking old news 1 - padu
date: '2008-12-13T14:27:00.000+01:00'
author: davide scaini
tags:
- News
- pAdU's history channel
modified_time: '2008-12-13T14:28:38.941+01:00'
blogger_id: tag:blogger.com,1999:blog-23341453.post-5018913287675515056
blogger_orig_url: http://dsmv.blogspot.com/2008/12/breaking-old-news-1-padu.html
---

<div style="margin-bottom: 0in;"><i>11-24 Ottobre 1899</i></div><div style="margin-bottom: 0in;"><i>Cronaca Contemporanea – Cose Romane</i></div><div style="font-style: normal; margin-bottom: 0in;"><u><b>L'insulto a N. S. Gesù Cristo</b></u></div><div style="font-style: normal; margin-bottom: 0in;">[...] Un altro fatto d'indole ostile, non già a semplici diritti papali, ma alla divinità dello stesso Gesù Cristo, si verificò nel banchetto all'<i>Albergo di Russia</i>. Così lo narra un'effemeride della città [Roma]. La riunione, essa dice, “sarà una riunione aristocratica, per la quale fu curato dall'infaticabile Comitato ogni particolare. Perfino il <i>menu</i> porterà una nota originale. Un Congresso di orientalisti è un Congresso di lingue e di religioni. Ad esprimere l'universalità dello spirito che domina nel presente Congresso, il cav. Baensch-Brugulin di lipsia, ha eseguito in formato imperiale ed offerto un elegantissimo <i>menu</i>. È un lavoro artistico perfetto; l'ornamentazione è del più nobile stile indomoresco. In alto <i>Christus imperat</i>, radiato, quasi illuminante e compiente i sei fondatori di religioni orientali: Platone, che creò la religione del bello; Buddha che pose in cima ad ogni altro principio il <i>dharma</i> (il dovere); Mosè, il grande sacerdote legislatore, liberatoree guidatore del suo popolo; Maometto, il profeta di Dio; Zoroastro, il creatore della religione del fuoco e della luce; Confucio, che pose gran parte della sua religione nella morale civile. Cristo, che predica la carità universale, la tolleranza, e rompe le catene del servaggio, trionfa, e unisce tutto il mondo spirituale”. Così il fatto. L'insuulto a Gesù Cristo, che viene fuori dal fatto è evidente; perchè a lato (sia pure in primo luogo) di poveri mortali, mettiamo pure che abbiano predicato qualche buona verità, a lato, diciamo, di poveri mortali, di cui il tempo infranse le ossa e dissipò anche le ceneri, s'è messo il Figlio di Dio vivente, Dio stesso, l'autore della vita e dell'immortalità, il giudice de' vivi e de'morti, Gesù Cristo. E questo in Roma. È cosa indegna, ma era da narrarsi nella storia delle umane aberrazioni, sieno pure degli Orientalisti.</div>