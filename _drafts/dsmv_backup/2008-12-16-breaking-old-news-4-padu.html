---
layout: post
title: Breaking old news 4 - padu
date: '2008-12-16T14:31:00.000+01:00'
author: davide scaini
tags:
- News
- pAdU's history channel
modified_time: '2008-12-16T14:31:01.040+01:00'
blogger_id: tag:blogger.com,1999:blog-23341453.post-7814851564726104850
blogger_orig_url: http://dsmv.blogspot.com/2008/12/breaking-old-news-4-padu.html
---

<div style="margin-bottom: 0in; text-decoration: none;"> <i>Cronaca Contemporanea – Cose Italiane</i></div><div style="font-style: normal; margin-bottom: 0in;"><u><b>Un'importante invenzione di un Vescovo</b></u></div><div style="font-style: normal; margin-bottom: 0in; text-decoration: none;"> A conforto di tante disgrazie, potrà l'Italia consolarsi almeno per una importantissima scoperta, che un suo degno figlio ha testè fatta per evitare scontri ferroviarii. Questo suo figlio, così benemerito dell'umanità, è nulla meno che un frate!... Mons. Fiorini, vescovo di Pontremoli, cappuccino, cultore insigne delle scienze fisiche e naturali, n'è il il fortunato inventore. La sua scoperta consiste in un apparato elettrico che si applica alle locomotive e dà al macchinista modo di avvertire, ad un chilometro di distanza, non solo l'avvicinarsi di un altro treno che percorra in senso opposto lo stesso binario, ma anche quello d'un treno che lo segua o che lo preceda nello stesso senso. Inoltre il macchinista avverte le macchine che stanno operando nelle stazioni sul binario, che il treno deve attraversare; e s'accorge pure se un'altro treno stia fermo sul binario e persino se il binario sia impedito da una frana o da qualsiasi altro ingombro. Così anche se il treno fosse stato, per errore di scambio, avviato sopra un binario morto, ad un chilometro di distanza, il macchinista ne sarebbe avvertito. Quanto torni vantaggiosa una tale scoperta è chiaro di per sé, perchè porge un tempo sufficiente ad evitare il pericolo degli scontri, od almeno a diminuire di molto l'urto.</div><div style="font-style: normal; margin-bottom: 0in; text-decoration: none;">  Questo ingegnoso apparecchio del dotto Vescovo è stato già esaminato dal comm. Tedesco, ispettore generale delle ferrovie, e dall' ing. Monacelli, i quali giudicaronlo migliore di quanti finora ne furono presentati. Ora il ministro Lacava ha affidato il disegno, per un nuovo esame, al comm. Zocchi.</div>