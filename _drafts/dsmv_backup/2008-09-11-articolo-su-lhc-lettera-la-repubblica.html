---
layout: post
title: '"Articolo su LHC" lettera a "La Repubblica" di Elisa Benedetti'
date: '2008-09-11T15:31:00.001+02:00'
author: davide scaini
tags:
- News
- Scienza
- flame
modified_time: '2008-09-11T15:36:41.961+02:00'
blogger_id: tag:blogger.com,1999:blog-23341453.post-4580907076580192000
blogger_orig_url: http://dsmv.blogspot.com/2008/09/articolo-su-lhc-lettera-la-repubblica.html
---

Gentile Redazione de "la Repubblica",<br /><br />scrivo a proposito dell'articolo pubblicato sul vostro sito in data 1 Settembre 2008 a proposito dell'esperimento LHC presso il CERN di Ginevra (<a href="http://www.repubblica.it/2008/09/sezioni/scienza_e_tecnologia/big-bang-test/corte-bigbang/corte-bigbang.html" target="_blank">http://www.repubblica.it/<wbr></wbr>2008/09/sezioni/scienza_e_<wbr></wbr>tecnologia/big-bang-test/<wbr></wbr>corte-bigbang/corte-bigbang.<wbr></wbr>html</a>): da una testata di rilievo come la vostra non ci si aspettava certo che in così poche righe potessero esserci tanti errori. Eppure quell'articolo non entra nel vero merito scientifico dell'esperimento, non ci sono concetti scientifici difficili da comprendere ed esporre per un "non addetto ai lavori". Probabilmente è solo questione di scarsa informazione: il che, se mi è permesso, per un giornalista che si ritenga serio è un peccato capitale. Se poi questo avviene anche su argomenti scientifici, rigorosi per eccellenza, è (se possibile) ancora peggio.<br />Ma partiamo dall'inizio.<br />La didascalia all'immagine recita: "il Large hadron collider". Ora: quello che avete mostrato non è affatto LHC! Si tratta invece dell'end-cup [n.d.D. piccolo refuso è un endcap ;-)] di CMS (Compact Muon Solenoid), uno dei quattro esperimenti che prenderanno il via all'interno LHC (cfr. <a href="http://it.wikipedia.org/wiki/Large_Hadron_Collider" target="_blank">http://it.wikipedia.org/wiki/<wbr></wbr>Large_Hadron_Collider</a>). <br />Le due cose, concorderete, sono piuttosto diverse.<br />Andiamo ora al paragrafo "il test": cinque righe e mezzo e tre errori. Non male.<br />Recito testualmente: "Il primo utilizzo dell'LHC, il più grande acceleratore di particelle mai costruito, con un diametro di 26 chilometri e costato circa 6 miliardi di euro, si terrà come da programma il prossimo 10 settembre al Centro di ricerche nucleari di Ginevra. La speranza degli scienziati è quella di individuare il bosone di High, particella responsabile - almeno in teoria - di aver dato massa a tutte le altre."<br />In primo luogo il diametro di LHC non è neanche lontanamente 26 chilometri: la sua circonferenza, invece, è 27 chilometri; ne deriva che il diametro è intorno agli 8.6 chilometri. <br />In secondo luogo al momento non esiste alcun "bosone di High": il nome della particella è "bosone di HIGGS", dal nome del fisico inglese che per primo ne ha ipotizzato l'esistenza per spiegare l'origine delle masse delle particelle elementari. E infine, dire che questa particella "ha dato massa a tutte le altre" non è corretto, perchè il passato prossimo presuppone un'azione compiuta e conclusa: le cose non stanno esattamente così. Il bosone di Higgs conferisce massa alle particelle interagendo con esse: ovvero, se non interagissero continuamente con il bosone di Higgs, elettrone, protone e neutrone non avrebbero massa (<a href="http://it.wikipedia.org/wiki/Bosone_di_Higgs" target="_blank">http://it.wikipedia.org/wiki/<wbr></wbr>Bosone_di_Higgs</a>). Perciò la massa non è una proprietà che viene conferita una volta per tutte.<br />Provo a fare un esempio più vicino al senso comune: alla domanda "Quanto pesi?" nessuno di noi ha dubbi su cosa rispondere, ammesso che abbia qualche confidenza con la bilancia. In realtà l'obiezione da fare sarebbe: "Dove?".<br />A pensarci bene, infatti, il peso non è una nostra proprietà assoluta, ma dipende dal corpo (fisicamente parlando) con il quale stiamo interagendo maggiormente: in particolare, il nostro peso è dato dalla nostra interazione (gravitazionale, in questo caso) con la Terra. Si capisce quindi che, perchè noi manteniamo il nostro peso, è essenziale che continuiamo ad interagire con il nostro pianeta.<br />Allo stesso modo, con un altro tipo di interazione, il bosone di Higgs gioca il ruolo della Terra nei confronti delle altre particelle.<br /><br />Detto questo, chiedo scusa per i toni forse un po' duri, ma in un momento in cui la disinformazione scientifica è davvero preoccupante, se nemmeno un quotidiano serio come il vostro si preoccupa di essere accurato e di dare informazioni almeno corrette, se non approfondite, la scienza diventerà sempre più un'astrusità incomprensibile ed elitaria a cui le masse non riconosceranno più nessuna utilità (come già sta accadendo), invece che prezioso partimonio di tutti.<br /><br />Sperando di aver fatto cosa gradita, vi ringrazio per l'attenzione.<br /><br />Elisa Benedetti.<br /><br />p.s.d.D.: Concordo su tutto brava Elisa!