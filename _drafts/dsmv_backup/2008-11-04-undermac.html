---
layout: post
title: UnderMac
date: '2008-11-04T19:56:00.004+01:00'
author: michele urbino
tags:
- Politica
- Nordamericana
modified_time: '2008-11-04T20:10:21.790+01:00'
thumbnail: http://3.bp.blogspot.com/_5ZB-HBTgDoQ/SRCd252pNtI/AAAAAAAAAUY/2cC6DRvzwok/s72-c/mccain_630px.jpg
blogger_id: tag:blogger.com,1999:blog-23341453.post-8078220469847251447
blogger_orig_url: http://dsmv.blogspot.com/2008/11/undermac.html
---

Forse qualcuno, leggendo nei giornali di questi giorni articoli sulle elezioni americane, si sarà imbattuto nell'espressione "<span style="font-style: italic;">effetto underdog</span>". Siccome ho notato che spesso non viene spiegata (brutto vizio della stampa di dare per scontato il politichese) proverò a farlo io.<br /><div style="text-align: justify;"><span style="font-size:100%;">Intanto potremmo tradurre underdog semplicemente come "perdente" ma trovo più divertente l'adattamento "cane bastonato".<br />Ora spieghiamo il tutto con un esempio. Se trovate sul ciglio della strada un animale ferito potreste fare due cose: vedere che può ancora farcela e quindi avvolgerlo in una coperta, correre da un veterinario e fare di tutto per salvarlo. Oppure, se il disgraziato è talmente malridotto che ogni secondo di vita costituisce un'inutile sofferenza, potreste essere mossi a pietà e mettere fine alla sua straziante agonia sparandogli in mezzo agli occhi con la vostra fedele 44 Magnum.<br />Ecco, John McCain è quel cane ferito, investito da un'auto di colore scuro targata Chicago.<br /><br /></span><div style="text-align: center;"><a onblur="try {parent.deselectBloggerImageGracefully();} catch(e) {}" href="http://3.bp.blogspot.com/_5ZB-HBTgDoQ/SRCd252pNtI/AAAAAAAAAUY/2cC6DRvzwok/s1600-h/mccain_630px.jpg"><img style="margin: 0px auto 10px; display: block; text-align: center; cursor: pointer; width: 400px; height: 283px;" src="http://3.bp.blogspot.com/_5ZB-HBTgDoQ/SRCd252pNtI/AAAAAAAAAUY/2cC6DRvzwok/s400/mccain_630px.jpg" alt="" id="BLOGGER_PHOTO_ID_5264881530964621010" border="0" /></a><br /></div><span style="font-size:100%;">Il vecchio Mac deve convincere l'elettore repubblicano che lui può ancora farcela, che non è spacciato e che un tempestivo soccorso può ancora salvare lui e il partito.<br /><br />É un'impresa difficile ma non impossibile perché in molti Stati, spesso decisivi, lo svantaggio è inferiore ai 5 punti percentuali, meno quindi della quota di indecisi attestata un po' ovunque attorno al 7. In questa situazione il fuso orario gioca un ruolo determinante: se quando si chiuderanno i seggi della East Coast i sondaggi saranno clementi con il candidato conservatore, allora i suoi sostenitori nei difficili stati centrali (Missouri, Indiana, Ohio) saranno molto più motivati a correre alle urne (ma attenzione, anche quelli di Obama).<br />Se viceversa gli exit poll orientali confermeranno o addirittura andranno oltre il plebiscito previsto per l'afroamericano, per Mac non ci sarà più nulla da fare.<br />Ma ovviamente per lui niente colpo di grazia: è contrario all'eutanasia... </span><br /><br />m.<br /></div>