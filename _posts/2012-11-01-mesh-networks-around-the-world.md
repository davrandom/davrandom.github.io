---
layout: post
title: Mesh networks around the world
tags: []
categories: it
---
Could be the future of internet a mesh network all around the world?

Il futuro di internet è nelle reti mesh? In una rete parallela a internet fatta da tutti i suoi utenti che comunicano direttamente? E con direttamente intendo… direttamente! Ognuno con la sua antennina sul tetto di casa.

Magari non sarà un futuro immediato, ma sembra che alcune comunità nel mondo si stiano organizzando. Sapevo del progetto di Firenze (ma ne parleremo dopo), ma la mia attenzione è stata inizialmente attratta da [questo articolo:](http://wlan-si.net/en/blog/2012/10/10/we-are-internationally-wireless/) **\`We are internationally wireless’** un articolo del 10 ottobre del gruppo sloveno [\`wlanSlovenija’.](http://wlan-si.net/) La loro rete adesso è internazionale, collegano Austria, Slovenia e Croazia. Quand’ecco che il 26 ottobre [PuntoInformatico](http://punto-informatico.it) pubblica [questo articolo](http://punto-informatico.it/3634679/PI/Lettere/ninux-rete-mesh-tutti.aspx) **\`Ninux, la rete mesh di tutti’** che parla della rete [ninux.org](ninux.org) di Firenze e… porta alla mia conoscenza la rete catalana [guifi.net.](guifi.net)

Se andate a vedere la [mappa](http://guifi.net/en/node/2413/view/map) che c’è su guifi.net rimarrete piuttosto impressionati… più di 18000 nodi funzionanti. Davvero incredibile.

Guardacaso adesso mi trovo a Barcellona per un po’ di tempo… dal mio balcone riesco a misurare ben 63 reti, e il costo menisle di una rete adsl varia dai 30 ai 40 euro al mese (non poco). Questo mi lascia abbastanza perplesso… perché la gente non si unisce per diminuire le spese? Tra l’altro una infrastruttura ~~senza precedenti~~ esiste già… perché non collegarsi?
E questo è quello che sto tentando di fare io.
Innanzitutto mi sono iscritto sul sito di guifi.net e ho chiesto informazioni sul loro forum. Poi loro mi hanno diretto sulla mailing-list di Barcellona dove ho chiesto aiuto. Tecnicamente si tratta di capire se dal mio palazzo si riesce vedere qualche nodo (o supernodo) nei paraggi.
Vi farò sapere.

Se siete a conoscenza di qualche altra rete mesh in giro per il mondo (esclusa la penisola iberica che è coperta da guifi.net) fatemelo sapere!
d

edit: Wikipedia ha una lista (incompleta) delle [reti comunitarie nel mondo.](https://secure.wikimedia.org/wikipedia/en/wiki/List_of_wireless_community_networks_by_region)
